<!DOCTYPE html>
<html lang="en" dir="ltr">
  <head>
    <meta charset="utf-8">
    <title>Poetry</title>
  </head>
  <body>
    <h1>Poetry üòç</h1>
  <p>Hazel loves to make poems which reflects on her daily life.</p>
    <hr>
	<h2>TITLE</h2>
		<p>Malungkot ako ngayon</br>Parang ayaw ko munang bumangon</br>Mas gusto ko pa ang humilata maghapon</br>Nakatulala sa kisame na animo'y patapon</p>
		<p>Madalas mo rin ba itong maramdaman?</br>Yung hindi alintana ang gutom sa kalamnan</br>Sobrang bigat ng iyong pakiramdam</br>Sana'y mabilis lang itong malampasan</p>
		<p>Kahit saan ako magpunta</br>Naiisip ko ang mga problema</br>Mapapamura ka na lang bigla</br>At mabilis na mawawalan ng sigla</p>
		<p>Ayaw ko ng ganitong pakiramdam</br>Kasiyahan ang pilit mong inaasam-asam</br>Baumabalik lamang sa kalungkutan</br>Kung pwede lang uminom at mamulutan</p>
	<hr>
	<h2>WhatsApp</h2>
		<p>Bawat araw lumilipas sa opisina</br>Hindi ko napapansing may pumupuna</br>Habang ako'y naglalakad at aligaga</br>Nakatulala pala siya sa aking mukhang magang-maga</p>
		<p>Alam na nilang lahat ang sikreto</br>Nitong lalaking kung tawagin nati'y binatilyo</br>Patuloy ang kanilang pangungulit</br>Kulang na lang sa aki'y lumapit</p>
		<p>Isang araw hindi na siya nag-atubili</br>Hiyang-hiya siya na para bang nakakain ng sili</br>Nagpasuyo siya sa aking kaibigan</br>At kami'y unang nag-usap at naghuntahan</p>
		<p>Humahaba ang usapan bawat araw</br>Gabi-gabing masaya at nakatanaw</br>Ngunit <i>Whatsapp</i> lang ang kanyang paraan</br>Takot at kabog sa dibdib daw pag personalan</p>
		<p>Sa lahat ng pampakilig at bolang hatid nya</br>Umamin sa huling may kasintahan pala siya</br>Buti na lang maaga akong namulat</br>Mula sa isang panaginip na aking ikinagulat</p>
	<hr>
	<h2>BAKASYON 2019</h2>
		<p>"Mabuhay Pilipinas" ang aking binabanggit</br>Noong buwan ng Mayo ako'y nagbakasyong saglit</br>Limang taon ang aking hinintay</br>Nabuo din sa wakas ang pamilyang hiwa-hiwalay</p>
		<p>Cavite at Quezon ang aming pinuntahan</br>Binisita ang mga kamag-anak sa kani-kanilang tahanan</br>Tatlong araw nagpagala-gala sa Ilocos</br> Kakutuyan at saya ang aming ibinuhos</p>
		<p>Anong ligaya ang bawat araw na lumilipas</br>Salamat ang palagi kong binibigkas</br>Sa wakas tapos na ang away at sigalot</br>Kapatawaran at pagmamahalan na ang bumabalot</p>
		<p>Unti-unti nang nagbibilang ng oras</br>Sa bilis ng araw animo'y pumapagaspas</br>Babalik na naman sa realidad ng buhay</br>Hirap na naman ang malalasap ng ating mga kamay</p>
		<p>Isang buwang kay saya ng buong pamilya</br>Mga larawang patunay na patok sa takilya</br>Kailan kaya ulit makukumpleto?</br>Ang pamilya kutoy at siraulo</p>
	<hr>
	<h2>DOHA OASIS</h2>
		<p>Abril ng taong <i>dos-mil-disisiyete</i></br>Nung ako'y magtrabaho dine</br>Ako ay nagalak nang aking mapansin</br>Pagkarami palang Pinoy ang nakatingin sa akin</p>
		<p><i>Quantity Surveyor</i> ang aking trabaho</br>Wala mang <i>experience, at least</i> dedikado</br>Tatlo sa departamento ay Pilipino</br>Sana ay matuto at maging produktibo</p>
		<p>Pagkalipas ng tatlong buwan, ako ang napili</br>Na lumipat sa site upang humalili</br>Tumulong sa Productivity Department aking tungkulin</br>Bagong mga katrabaho aking kikilalanin</p>
		<p>Nakalipas ang isang taon, ako ay masaya</br>Sa wakas nakatagal din sa isang kompanya</br>Kahit na ako na lang ang 'beterano' sa Departamentong ito</br>May sahod namang natatanggap mula rito</p>
	<hr>
	<h2>NANAY</h2>
		<p>Sa iyong paglisan oh aming nanay</br>Lahat kami'y nagluluksa at nalulumbay</br>Ramdam sa lahat ng tao ang kalungkutan</br>Buong pamilya ay may kapighatian</p>
		<p>Sa pagkakataong iyon may mga hindi inaasahan</br>Ang mga pangyayaring minsan lang masaksihan</br>Halos lahat sa pamilya ay nagsi-uwian sa Magallanes</br>Para sa iyong huling pamamaalam na walang ka-pares</p>
		<p>Hindi naman masaya ang okasyon</br>Ngunit iba ang kaligayahan na nasaksihan ko roon</br>Lahat nagkatipon-tipon sa Cabulusan</br>Na para bang <i>Reunion</i> ang aming pinuntahan</p>
		<p>Nakakatuwa ang muling pagkikita</br>Naming magpipinsang bida-bida</br>Lahat may kanya-kanyang kakutuyan</br>Hindi mawawala sa pamilya Pagcaliwangan</p>
		<p>Ganun ata talaga ang tadhana</br>Nakukumpleto lang kapag ka may nawawala</br>Ikaw nanay ang naging susi</br>Para kami'y magkita-kitang muli</p>
	<hr>
	<h2>KATAAS-TAASANG AMO</h2>
		<p>Ibinalita na dadating ang kataas-taasan</br><i>CEO</i> ang bungad sa kanyang pangalan</br>Bakit kayo nagkakandaugaga sa pag-lilinis?</br>Eh ang gusto naman nun ay natural na kutis?</p>
		<p>Puro kayo pasip-sip at tago ng baho</br>Noon pa man ang lugar na ito'y hindi na makatao</br>Sana ipakita niyo ang totoong kulay</br>Para pagbabago ang mapunta sa ating mga kamay</p>
		<p>Nang siya'y dumating abot tenga ang aming ngiti</br>At ang narinig ko ay sandamakmak na papuri</br>Sa wakas abot tanaw ko na siya</br>Sana bahaginan kami ng yaman niya</p>
	<hr>
	<h2>OH AMING SAHOD</h2>
		<p>Ilang araw ng nakasimangot</br>Lahat ng empleyado'y naka-ungot</br>Ito na nga ba ang panahong aming kinakatakutan?</br>At ang mga pangyayaring ayaw naming kahantungan?</p>
		<p>Wala kaming agam-agam</br>Ikaw lang naman ang aming inaasam-asam</br>Lahat ng paghihirap dapat may bunga</br>Pero nasaan ka na at ayaw magpakita?</p>
		<p>Hinahantay ka na ng aming pamilya</br>Buwan-buwan kaming walang palya</br>Dumadami na mga gastusin</br>Ngunit ang aming kwarta'y kakapusin<p>
		<p>Itlog at <i>indomie</i> ang aming ulam</br>Pagdating ng hapuna'y hindi na natatakam</br>Oh sahod, ikaw ang aming bukambibig</br>Naming mga manggagawang sawi sa pag-ibig</p>
	<hr>
	<h2>PALIT KLIMA</h2>
		<p>Unti-unting pumapatak ang ulan</br>Sa lugar na kung saan hindi mo inaasahan</br>Akala mo'y init ang dadampi</br>Yun pala'y lakas ng hangin ang mumutawi</p>
		<p>Kasiyahan ang aking nadarama</br>Sa wakas, tag-lamig na aking sinta</br>Wala man akong kayakap sa gabi</br>Meron namang <i>chai</i> na nalalasap ng aking labi</p>
		<p>Ihanda na ang gagamiting pang-lamig</br>Pati na rin and <i>bonnet</i> at gwantes na nasa kahig</br>Hindi mo alam kung gaano kalamig</br>Sagad hanggang buto ang iyong nginig</p>
	<hr>
	<h2>SUNny Side-up</h2>
		<img src="images/sunny.jpeg" title="Sunny Side-up" width="300" height="200" />
		<p>Minsan isang gabi, malakas ang ulan</br>Humahampas ang mga halamanan</br>Maririnig ang hanging pumapagaspas</br>Tila lahat ng dadaan, kakalas</p>
		<p>Malungkot ang paligid</br>Nakaantabay sa isang gilid</br>Sa iyong pagdating, ako'y sabik</br>Alam ko namang ika'y babalik</p>
		<p>Kinaumagahan ika'y nagpakita</br>Kasama ang mga ulap, sama-sama</br>Parang itlog na tumatakam</br>Sa aking umagahan inaasam-asam</p>
	<hr>
	<h2>TANAW</h2>
		<img src="images/tanaw.jpg" title="Tanaw" width =300 height=200 />
		<p>Huli na ng aking mapansin</br>Nang ikaw ay aking tanawin</br>Patuloy pa rin ang aking pagsulyap</br>Kahit alam kong imposible kang mayakap</br>Ikaw pa rin ang aking hinahanap-hanap</br>Kahit alam kong saglit ka lang sa alapaap</p>	

  </body>
</html>
